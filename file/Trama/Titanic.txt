Atlantico del nord, 1996. Il cacciatore di tesori Brock Lovett, sta conducendo una spedizione per recuperare dal 
relitto affondato del transatlantico RMS Titanic un favoloso diamante, il Cuore dell'Oceano, andato perduto durante 
il naufragio. Lovett e la sua squadra riescono a riportare in superficie la cassaforte di Caledon Hockley, proprietario 
del diamante; al suo interno, però, trovano solo il ritratto di una giovane ragazza nuda con indosso il diamante, 
datato 14 aprile 1912, il giorno precedente il naufragio. Un'anziana vedova dell'Iowa, Rose Dawson Calvert, viene a 
sapere del ritrovamento guardando la TV e contatta lo stesso Lovett sostenendo di essere Rose la donna del ritratto, 
Rose DeWitt Bukater, una passeggera della prima classe del Titanic ritenuta morta nel naufragio; accertata la sua 
identità dopo essere arrivata sulla nave di Lovett, Rose accetta di raccontare la propria storia e cosa accadde durante 
il suo viaggio sul Titanic.
Nell'aprile del 1912, l'allora diciassettenne Rose DeWitt Bukater si imbarca sul Titanic a Southampton assieme 
alla madre, Ruth, e al fidanzato, Caledon "Cal" Hockley: un uomo più che trentenne, facoltoso, arrogante e pieno 
di pregiudizi.