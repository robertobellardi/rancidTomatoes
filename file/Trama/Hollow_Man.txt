Sebastian Caine, uno scienziato geniale e carismatico ma anche eccentrico, ambizioso, sgarbato e pieno 
di sé, è a capo di un piccolo gruppo di scienziati che tentano arditi esperimenti di scomposizione molecolare 
in un laboratorio segreto americano, scopre il modo per rendere invisibili e far tornare visibili gli esseri 
viventi. Tra i vari membri del team vi sono la bella dottoressa Linda MacKay (ex-fidanzata di Sebastian e 
capo in seconda) e il giovane Matt Kensington (nuovo fidanzato di Linda). La squadra ottiene risultati 
positivi con gli animali e riesce a riportare indietro, vivi e vegeti, alcuni di questi (compresa una femmina 
di gorilla, presente all'inizio del film). Senza che la commissione militare che ha finanziato il progetto ne 
venga a conoscenza, Sebastian decide di provare il siero su se stesso saltando così lunghe procedure di sperimentazione.
 L'esperimento ha esito inizialmente positivo, ma in seguito si scopre che il siero per far tornare visibili 
 non funziona come dovrebbe sull'uomo (portandolo quasi alla morte e facendolo tornare invisibile). 