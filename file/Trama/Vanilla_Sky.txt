David Aames è un ricco ed affascinante giovane ereditiero, proprietario di una casa editrice di famiglia. L'azienda 
è controllata da un consiglio di amministrazione a lui ostile, che egli chiama "I Sette Nani" per venir da loro 
ricambiato come "Il Quarto Cazzone".
David, in carcere con l'accusa di omicidio, racconta la sua vicissitudini al dottor Curtis McCabe, incaricato 
dal tribunale di redigere una perizia psichiatrica. Un mattino è svegliato da una registrazione che gli dice di 
aprire gli occhi e a bordo di una Ferrari 250 GTO per andare al lavoro, si ritrova in una Manhattan inverosimilmente 
deserta, realizzando così di stare ancora sognando. La sera stessa alla sua festa di compleanno incontra per la prima 
volta Sofia Serrano della quale egli si innamora prontamente, suscitando la gelosia di Julianna Gianni, un'avvenente 
ragazza con la quale condivide un'intesa unicamente sessuale.