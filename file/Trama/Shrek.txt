Shrek è un orco verde, che vive in solitudine all'interno di una casa di legno in una palude, e che evita accuratamente 
ogni contatto sociale, sfruttando i pregiudizi nei confronti degli orchi, da sempre considerati cattivi. Nonostante 
appaia scorbutico e solitario, Shrek è in realtà buono.
In un luogo poco distante dalla sua palude, alcune guardie di Lord Farquaad stanno acquistando creature delle favole,
vendute dai loro proprietari; tra essi c'è il mulo parlante Ciuchino. Farquaad è infatti uno spietato dittatore, che 
vuole far sparire dai suoi feudi tutte le creature magiche, considerate da lui inutili. Il mulo Ciuchino, al momento 
di essere venduto dalla sua padrona, riesce a scappare dalle guardie che lo inseguono, e si inoltra nella foresta, 
dove si imbatte in Shrek, intento a passeggiare. Le guardie che lo stavano inseguendo però, intimorite dall'aspetto 
di Shrek, fuggono via. Ciuchino, finalmente libero, inizia a seguire Shrek dappertutto, considerandolo il suo salvatore. 
Nonostante l'orco se ne voglia allontanare, Ciuchino lo segue fino alla palude, pregandolo di poter rimanere con lui. 
Dopo numerose richieste, Shrek gli consente di rimanere vicino alla sua abitazione, a patto che non entri in casa