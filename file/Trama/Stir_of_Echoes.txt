Tom Witzky è un operaio, marito e padre suburbano un po' frustrato. Vive nella periferia di Chicago con la 
moglie Maggie ed il figlioletto Jack. La sua vita cambia radicalmente quando, durante un party, Tom si fa ipnotizzare 
dalla cognata Lisa per dimostrarle quanto siano false le sue teorie sul paranormale. Purtroppo la seduta di ipnosi 
funziona molto bene, e presto Tom non riesce più a liberarsi da alcune inquietanti visioni che lo perseguitano, 
tutte riguardanti una misteriosa ragazza.
Anche il piccolo Jack sembra vedere qualcosa ma, al contrario del padre, si dimostra estremamente calmo in merito.
La ragazza sembra proprio essere Samantha Kozac, una giovane ritardata scomparsa tempo prima e che si ritiene fuggita. 
Tom comincia a credere però che piuttosto sia morta, e che il suo cadavere si trovi proprio in casa sua e comincia a 
scavare ovunque. Frank McCarthy e Harry Damon, vicini di casa e suoi amici, si riveleranno più coinvolti del previsto.