Riallacciandosi allo schema gi√† sperimentato con Le iene, le vicende di Pulp Fiction non seguono un ordine 
cronologico ma si snodano in tre episodi che si avvicendano mutualmente, tali da costruire una sorta di percorso 
circolare, il quale prologo ed epilogo si hanno ad inizio giornata, presso lo Hawthorne Grill, una caffetteria 
di Los Angeles. Una giovane coppia di rapinatori e amanti, "Zucchino" e "Coniglietta", stanno architettando 
il loro prossimo colpo, quando, su iniziativa di lui, decidono di operare proprio nello stesso locale.
La scena si sposta a bordo di un'auto, dove due malavitosi in abito scuro, Vincent Vega e Jules Winnfield, 
si dirigono di buon'ora a recuperare una misteriosa valigetta sottratta al loro capo Marsellus Wallace da alcuni 
giovanotti, che essi recuperano dopo averli uccisi ma non prima che Jules abbia recitato un terrificante passo della 
Bibbia.