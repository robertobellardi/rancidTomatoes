Peter Gibbons è un programmatore che passa il suo tempo ad aggiornare il software della compagnia per cui 
lavora; tra i suoi colleghi vi sono Samir Nagheenanajar, il cui cognome non viene mai pronunciato correttamente, 
Michael Bolton, che condivide il nome con l'omonimo cantante, e Milton Waddams, un tipo calmo e riservato che 
borbotta frasi con sé stesso e viene spesso pressato dalla compagnia, in genere dal manager dell'ufficio Bill 
Lumbergh. Questi è il tipico manager medio che passa il tempo girando con la tazza di caffè in mano, supervisionando 
il lavoro dei suoi impiegati e interpellandoli con frasi brevi e sempre uguali.
Peter è stressato e poco efficiente e per questo potrebbe essere tra i primi ad essere licenziato dopo 
che la compagnia assume due consulenti, chiamati entrambi Bob, per ottimizzare le sue risorse; durante 
tuttavia una seduta di ipnotismo, cui si sottopone per volere della fidanzata, il suo terapista muore 
improvvisamente lasciando Peter in uno stato di semi-rilassamento. 