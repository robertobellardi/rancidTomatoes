Minnesota, inverno del 1987. Jerry Lundegaard è un venditore di Oldsmobile di Minneapolis con il
 pallino degli affari, ma con diversi problemi economici. Per risollevare la sua situazione finanziaria 
 decide di inscenare il rapimento della moglie Jean, così da costringere il cinico suocero Wade (che è 
 anche il titolare della concessionaria) a pagare il riscatto. Grazie al suggerimento del meccanico Shep 
 Proudfoot (che in passato ha avuto qualche problema con la legge), Jerry si reca in un bar di Fargo nel 
 North Dakota per ingaggiare due sicari, Gaear Grimsrud e Carl Showalter, ai quali promette un'auto e la
 metà del riscatto di 80 000 dollari. La sua intenzione in realtà è quella di far credere al suocero che 
 la somma richiesta è di 1 milione di dollari, così da consegnare i 40 000 accordati ai due sicari 
 ed intascare il resto.