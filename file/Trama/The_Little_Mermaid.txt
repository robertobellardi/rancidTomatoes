Ariel, una principessa sirena sedicenne, non è soddisfatta della vita sotto il mare ed è curiosa del mondo umano.
 Con il suo migliore amico, il pesce Flounder, Ariel raccoglie artefatti umani e va verso la superficie del 
 mare per visitare il gabbiano Scuttle, che le offre una conoscenza molto imprecisa della cultura umana.
 Lei ignora gli avvertimenti di suo padre, il Re Tritone, e il suo consigliere Sebastian sul fatto che il 
 contatto tra mondo umano e mondo marino è proibito, desiderando di unirsi agli umani e diventare lei stessa 
 una di loro, mentre la perfida Ursula, strega del mare e acerrima nemica di Tritone, tiene d'occhio la sirena, 
 meditando un piano per poter prendere il controllo di Atlantica.
Una notte Ariel, Flounder e un riluttante Sebastian viaggiano fino alla superficie dell'oceano per vedere 
una festa su una nave per il compleanno del Principe Eric, del quale Ariel si innamora a prima vista.