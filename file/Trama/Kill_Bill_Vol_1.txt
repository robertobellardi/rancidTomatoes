Pasadena, California. Una misteriosa donna bionda attacca una donna nera: si tratta di Vernita Green, 
una delle responsabili del massacro ai Due Pini, nel quale hanno perso la vita lo sposo della donna bionda 
e gli invitati al matrimonio. In breve, la Sposa e Vernita cominciano a lottare con le armi più disparate: 
coltelli, vasi e pezzi di legno. Ad un tratto, le due donne si fermano in quanto Vernita vede l'autobus di 
sua figlia Nikki arrivare di fronte casa. Le due donne nascondono all'istante le armi dietro alla schiena 
non appena Nikki si presenta in casa. La bambina rimane impaurita per l'aspetto malconcio della madre e per 
la devastazione del soggiorno, che Vernita giustifica adducendo ad una crisi epilettica del loro cane. Le 
presenta poi la donna bionda, pronunciando il suo nome, che è però coperto da un "BIP".