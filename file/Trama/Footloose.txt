Un ragazzo di Chicago, Ren McCormack, si trasferisce a Beaumont, un piccolo paese di provincia che ha bandito 
la musica rock, il ballo e tutto ciò che può corrompere la moralità della cittadina dopo che pochi anni prima
 due ragazzi (tra cui il figlio del reverendo del paese, Shaw Moore) sono morti mentre tornavano da un concerto 
 fuori città.
Ren si fa subito dei nemici, a partire dal ragazzo e dal padre di Ariel, per finire con tutto il resto del 
paese (tranne alcuni con cui diventa amico come Willard, Rusty e pochi altri), che lo etichettano come un
 ragazzo senza morale, perché non capisce le regole del paesino e legge romanzi considerati peccaminosi come
 Mattatoio n. 5. Ma proprio per questo suo aspetto "ribelle" Ariel si innamora di lui, anche per contrastare 
 apertamente il padre, il reverendo Shaw, secondo lei colpevole del bigottismo dilagante nella cittadina, 
 al quale prima aveva disobbedito solo di nascosto. 