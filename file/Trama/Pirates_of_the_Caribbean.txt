La piccola Elizabeth Swann, sulla nave inglese che la porta insieme al padre, il Governatore Weatherby Swann, 
a Port Royal, scorge il relitto di una nave e trova un ragazzino di nome Will Turner che viene portato a bordo; 
Elizabeth si accorge che al collo ha un medaglione d'oro con inciso un teschio. D'impulso, la bambina glielo sottrae 
e lo nasconde perché può essere la prova dell'appartenenza di Will alla pirateria. Nel frattempo tra la nebbia gli 
inglesi vedono allontanarsi una nave dalle vele nere. Si apprende in seguito che la nave è la Perla Nera, attratta 
dal medaglione di Will.
Otto anni dopo, Elizabeth vive ancora col padre, mentre Will ha trovato impiego presso il fabbro della città. 
Il padre della donna la vorrebbe in sposa al commodoro James Norrington. Il giorno dell'investitura ufficiale 
di Norrington, questi si dichiara a Elizabeth, la quale però cade dagli spalti del forte finendo in mare, svenuta 
a causa del corsetto troppo stretto. Cadendo in mare attiva il medaglione, che così attrae la Perla Nera.