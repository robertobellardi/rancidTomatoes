Maine, 1947. Andy Dufresne, vice-direttore di una banca di Portland, viene condannato a due ergastoli per 
l'uccisione della moglie e del suo amante campione di golf, bench√© egli proclami la sua innocenza. Viene imprigionato 
nel carcere di Shawshank, dove le guardie e il corrotto direttore Norton impongono la loro legge fatta di violenze 
gratuite e omicidi impuniti, di nascosto dallo Stato.
Andy resta inizialmente in disparte rispetto agli altri detenuti, venendo aggredito dalle "sorelle", 
prigionieri bulli capitanati da Bogs: essi lo picchieranno e lo violenteranno per alcuni anni. Un giorno, 
durante un lavoro forzato di ripristino sul tetto del carcere, Andy sente Byron Hadley, il sanguinario capitano 
delle guardie, parlare ai colleghi dei suoi problemi economici e - rischiando di essere assassinato dalla stessa 
guardia per la sua impudenza - lo convince a farsi aiutare da lui con le sue competenze in ambito finanziario.
Chiede e ottiene in cambio qualche birra per gli altri detenuti che lavoravano con lui sul tetto.