1963: dopo l'assassinio del Presidente USA John Fitzgerald Kennedy, il procuratore distrettuale di New Orleans 
Jim Garrison apprende dai media che il presunto assassino di Kennedy, Lee Harvey Oswald, aveva frequentato la città 
in diversi periodi della sua vita e decide di indagare su possibili collegamenti tra l'omicidio ed alcuni ambienti 
di New Orleans. Col suo team di collaboratori controlla molte piste, la più importante delle quali conduce all'ambiguo 
pilota d'aerei privati David Ferrie: Garrison tuttavia è costretto a fermare le indagini quando il governo federale 
respinge formalmente l'inchiesta, sostenendo che Ferrie è completamente pulito. Due giorni dopo Oswald viene ucciso 
di fronte alle telecamere da Jack Ruby prima di poter affrontare un processo, e Garrison chiude ufficialmente le 
indagini. 1966: l'investigazione viene riaperta dopo una discussione in aereo tra Garrison ed 
il Senatore Russell B. Long. 