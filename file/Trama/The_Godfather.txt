New York, 1945. Vito Corleone, padrino della famiglia Corleone, è un immigrato siciliano. È diventato, 
dopo anni di crimine, principalmente nell'organizzazione del gioco d'azzardo illegale, nella prostituzione e 
nei racket sindacali, il più potente tra i cinque capi-mafia italo-americani della città. La sua organizzazione 
gestisce un enorme giro di affari illegali. Coinvolge: l'iracondo primogenito Santino, detto Sonny, Fredo, 
secondogenito ingenuo e poco intelligente, e il figliastro Tom Hagen, brillante avvocato divenuto "consigliere", 
cioè braccio destro del capo. Il suo potere non si basa solo sulla violenza, ma anche e soprattutto sull'"amicizia". 
Il Capo elargisce "amicizia" a chi gli chiede favori e in cambio pretende devozione e riconoscenza assoluta. Egli 
ha così creato, negli anni, una rete di conoscenze e protezioni nel mondo cosiddetto "legale".